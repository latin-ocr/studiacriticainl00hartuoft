Hac jam libelli mei parte ad finem perducta aliud nunc
sequar scribendi consilium. Quum enim in praecedentibus id
spectaverim, ut quantum ejus fieri posset serie quadam co-
haererent animadversiones meae, operamque dederim ne indi-
gesta conjecturarum moles taedium lectori moveret, illos dein-
ceps tractavi Luciani libellos in quibus mihi ad corrigendum
major suppeditabat vitiorum copia, ex aliis libris illorum loco·
rum adjunxi emendationes qui affinibus laborarent morbis 3 in-
terdum si ita res ferret digressus species quasdam errorum,
quos vel librarii prae inscitia commiserunt, vel grammatici
annotandi studio ducti invexerunt, sub unum dedi conspectum.

Nunc tamen, quoniam in reliquis Luciani libris plerumque
singulos tantuin vel binos locos ita mihi videor emendasse,
ut cum lectoribus meas qualescumque correctiones communi-
care audeam, alia erit insistenda via: sequar editionis ordinem,
et sicubi mihi repperisse videor quod memoratu sit dignum,
id quam potero firmissimis argumentis adstructum propona1n;
hac tamen lege servata ut quae in diversis libris simili modo
vel a librariis vel a grammaticis peccata videantur conjungam.
Quod ut mihi ad scribendum est jucundius, ita lectoribus
(si tamen erunt qui me legant) minus molestum fore arbitror
quam si, quae ejusdem generis sunt, ubi opus non est divellam.

Ceterum unumquemque probaturum esse confido si omnino

